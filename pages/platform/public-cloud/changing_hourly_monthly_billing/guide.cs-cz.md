---
title: 'Přechod z hodinové na měsíční fakturaci'
excerpt: 'Zjistěte, jak upravit fakturační režim svých Public Cloud instancí'
slug: zmena-rezimu-fakturace-public-cloud
section: 'Správa projektu'
---

**Poslední aktualizace 06/04/2018**

## Cíl

Při vytváření Public Cloud instancí můžete volit mezi hodinovým a měsíčním fakturačním režimem. Hodinový fakturační režim je založen na modelu *pay-as-you-go*. To znamená, že uživatel na konci měsíce obdrží vyúčtování za celkový počet hodin, po něž byla instance v daném fakturačním období aktivní. Instance v měsíčním fakturačním režimu musí oproti tomu být placeny předem, a jejich cena je proto nižší (50 % oproti hodinové fakturaci). Pokud při vytváření nové instance zvolíte hodinový fakturační režim, budete později moci přejít na měsíční režim.

**Zjistěte, jak přejít z hodinové fakturace na měsíční fakturaci.**

> [!warning]
>
> Z měsíčního fakturačního režimu nelze přejít na hodinový režim. V takovém případě je nutné odstranit instanci s měsíční fakturací a vytvořit novou, u níž lze hodinový režim nastavit.
>

## Prerekvizity

- [Instance Public Cloud](https://www.ovh.cz/public-cloud/instances/){.external}.
- Přístup do [Zákaznického prostoru OVH](https://www.ovh.com/auth/?action=gotomanager){.external}.

## Postup

V Zákaznickém prostoru OVH vyberte instanci, u níž si změnu fakturačního režimu přejete provést, a rozklikněte rozbalovací nabídku pro správu instance. Klikněte na tlačítko `Přejít na měsíční předplatné`{.action}:

![Změna fakturačního režimu](images/1_swich_to_monthly_sub.png){.thumbnail}

Potvrďte požadované úpravy.

![Potvrzení změny fakturačního režimu](images/2_switch_to_monthly_confirm.png){.thumbnail}

Vaše další faktura bude zahrnovat vyúčtování za počet využitých hodin ve zbytku měsíce, v němž byl požadavek na změnu fakturačního režimu vytvořen, a předplatné za následující měsíc. Každá další faktura bude obsahovat pouze předplatné za následující měsíc. 

## Kam dál

Sdílejte své zkušenosti s uživatelskou komunitou na <https://community.ovh.com/en/>.