---
title: 'Změna uživatelského hesla OpenStack Horizon'
excerpt: 'Zjistěte, jak změnit uživatelské heslo v rozhraní Horizon'
slug: zmena-hesla-uzivatele-openstack
section: 'Rozhraní Horizon'
---

**Poslední aktualizace 06/04/2018**

## Cíl

V příručce [Konfigurace uživatelského přístupu k rozhraní Horizon](https://docs.ovh.com/cz/cs/public-cloud/vytvoreni-pristupu-horizon/){.external} jsme vysvětlili, jak vytvořit či smazat uživatele OpenStack a jak vygenerovat přístupové heslo.

Panel Horizon zároveň umožňuje nastavení přístupových hesel pro každého uživatele zvlášť. Mějte prosím na paměti, že v případě změny uživatelského hesla dojde k okamžitému odstranění starého hesla.

**Zjistěte, jak upravit uživatelské heslo prostřednictvím rozhraní Horizon.**

## Prerekvizity

- Uživatel OpenStack Horizon.

## Postup

OpenStack heslo lze vytvořit po připojení k rozhraní [OpenStack Horizon](https://horizon.cloud.ovh.net){.external}:

![Připojení k rozhraní Horizon](images/1_H_login_window.png){.thumbnail}

Detail uživatelského účtu je k dispozici v pravém horním rohu rozhraní Horizon. Klikněte na svůj účet a v rozbalovací nabídce vyberte možnost `Settings`{.action}.
Následně klikněte na sekci `Change password`{.action} v levém postranním panelu:

![Změna hesla](images/2_H_pass_change_option.png){.thumbnail}

Do prvního pole zadejte aktuální heslo. Do následujících dvou polí zadejte nové heslo.

> [!primary]
>
> Při změně hesla se prosím řiďte následujícími pokyny:
 >
> - Heslo musí obsahovat alespoň 8 znaků.
> - Heslo nesmí obsahovat více než 30 znaků.
> - Heslo musí obsahovat alespoň jedno velké písmeno.
> - Heslo musí obsahovat alespoň jedno malé písmeno.
> - Heslo musí obsahovat alespoň jednu číslici.
> - Heslo musí obsahovat pouze písmena a číslice.
>

Změnu hesla potvrďte kliknutím na tlačítko `Change`{.action}.

![Nastavení hesla](images/3_H_set_new_passord.png){.thumbnail}

Mějte prosím na paměti, že při změna uživatelského hesla dojde k okamžitému odstranění starého hesla.

## Kam dál

Přidejte se k naší uživatelské komunitě na <https://community.ovh.com/en/>.