---
title: 'Gestire il rinnovo dei servizi OVH'
slug: imposta_il_rinnovo_automatico_dei_tuoi_servizi_ovh
excerpt: 'Come visualizzare e amministrare il rinnovo delle tue soluzioni dallo Spazio Cliente OVH'
section: Fatturazione
order: 1
legacy_guide_number: g1271
---

**Ultimo aggiornamento: 16/07/2019**

## Obiettivo

La gestione dei servizi OVH, incluse le opzioni di rinnovo, è disponibile direttamente nell’area utente dedicata. 

**Questa guida ti mostra come modificare i parametri relativi al rinnovo automatico dei tuoi servizi dallo Spazio Cliente OVH.**

> [!primary]
>
> Ti ricordiamo che in base al luogo di residenza, alla normativa vigente e ai servizi attivati, è possibile che alcune sezioni di questa guida varino o non siano applicabili alla tua situazione. In caso di difficoltà o dubbi, consulta i contratti disponibili nel tuo [Spazio Cliente OVH](https://www.ovh.com/auth/?action=gotomanager){.external}, sezione `I tuoi servizi`{.action} > `I tuoi contratti`{.action}.
>

## Prerequisiti

- Avere accesso allo [Spazio Cliente OVH](https://www.ovh.com/auth/?action=gotomanager){.external}
- Disporre di servizi OVH attivi

## Procedura

Per gestire le modalità di rinnovo attive sui servizi OVH è possibile scegliere tra diverse azioni e, in alcuni casi, diversi metodi. Prosegui nella lettura di questa guida in base all’operazione che vuoi effettuare: 

- [visualizzare lo stato del rinnovo dei servizi](https://docs.ovh.com/it/billing/imposta_il_rinnovo_automatico_dei_tuoi_servizi_ovh/#visualizzare-lo-stato-del-rinnovo-dei-servizi){.external}, per verificare se la funzione di rinnovo automatico è attiva e conoscere la data relativa al prossimo rinnovo o alla scadenza dei servizi.

- [gestire il rinnovo dei servizi](https://docs.ovh.com/it/billing/imposta_il_rinnovo_automatico_dei_tuoi_servizi_ovh/#gestire-il-rinnovo-dei-servizi){.external}, per attivare o disattivare la funzione di rinnovo automatico, modificare la frequenza di pagamento di un servizio o effettuare il rinnovo prima della data di scadenza.

- [gestire i metodi di pagamento](https://docs.ovh.com/it/billing/imposta_il_rinnovo_automatico_dei_tuoi_servizi_ovh/#gestire-i-metodi-di-pagamento_1){.external}, per assicurarsi che una modalità di pagamento risulti attivata correttamente per i futuri rinnovi e, se necessario, aggiungere o rimuovere altre modalità.

### Visualizzare lo stato del rinnovo dei servizi

Accedi allo [Spazio Cliente OVH](https://www.ovh.com/auth/?action=gotomanager){.external}, clicca sul tuo nome utente in alto a destra e seleziona `I tuoi servizi`{.action}.

![Gestione rinnovo automatico](images/manage-automatic-renewal-step1.png){.thumbnail}

Visualizzi una tabella con tutte le soluzioni OVH attive e le relative informazioni: data di rinnovo o scadenza e frequenza impostata. Questi dati sono disponibili nelle colonne “Data di rinnovo” e “Frequenza di pagamento”.

Utilizza i filtri per ordinare i tuoi servizi in base a diversi criteri.

![Gestione rinnovo automatico](images/manage-automatic-renewal-step2.png){.thumbnail}

### Gestire il rinnovo dei servizi

Accedi allo [Spazio Cliente OVH](https://www.ovh.com/auth/?action=gotomanager){.external}, clicca sul tuo nome utente in alto a destra e seleziona `I tuoi servizi`{.action}.

![Gestione rinnovo automatico](images/manage-automatic-renewal-step1.png){.thumbnail}

Visualizzi una tabella con tutti le soluzioni OVH attive per cui, se l’operazione è consentita, puoi scegliere di:

|Azione|Descrizione|
|---|---|
|Modificare la frequenza di pagamento|Consente di impostare un’altra periodicità per l’addebito di pagamento del servizio. Su alcune soluzioni potrebbe non essere possibile apportare questo tipo di modifica o alcune frequenze potrebbero non essere disponibili.|
|Pagare il servizio|Consente di saldare l’importo relativo a un servizio prima della data in cui è previsto il rinnovo automatico.|
|Attivare/disattivare il rinnovo automatico|Consente di attivare o disattivare il rinnovo automatico di un servizio.|

![Gestione rinnovo automatico](images/manage-automatic-renewal-step3.png){.thumbnail}

#### Modificare la frequenza di pagamento

Questa azione consiste nell’impostare una nuova periodicità di pagamento per il rinnovo automatico di un servizio. Le frequenze disponibili sono quattro: mensile, trimestrale, semestrale e annuale. Su alcune soluzioni potrebbe non essere possibile apportare questo tipo di modifica o alcune frequenze potrebbero non essere disponibili.

Per effettuare l’operazione clicca sui tre puntini in corrispondenza del servizio interessato e seleziona `Modifica la frequenza di pagamento`{.action}.

![Gestione rinnovo automatico](images/manage-automatic-renewal-step4.png){.thumbnail} 

Nella nuova finestra, seleziona il parametro da impostare nel menu a tendina, clicca su `Seguente`{.action} e poi su `Conferma`{.action}. La nuova frequenza verrà applicata al prossimo rinnovo automatico del servizio.

![Gestione rinnovo automatico](images/manage-automatic-renewal-step5.png){.thumbnail} 

#### Pagare il servizio

Questa azione permette di pagare un servizio prima della data in cui è previsto il suo rinnovo automatico e potrebbe non essere disponibile per alcuni servizi OVH.

Per effettuare l’operazione clicca sui tre puntini in corrispondenza del servizio interessato e seleziona `Paga il servizio`{.action}. Per eseguire l’azione su più servizi, selezionali spuntando la casella corrispondente a sinistra e clicca sul pulsante `Paga il servizio`{.action} nella parte inferiore della tabella.

![Gestione rinnovo automatico](images/manage-automatic-renewal-step6.png){.thumbnail} 

A questo punto sarai reindirizzato all’interfaccia per il rinnovo, disponibile anche al link <https://www.ovh.com/it/cgi-bin/order/renew.cgi>. Segui gli step fino al completamento dell’operazione. 

#### Attivare o disattivare il rinnovo automatico

Questa azione permette di attivare o disattivare il rinnovo automatico di un servizio.

Per effettuare l'operazione clicca sui tre puntini in corrispondenza del servizio interessato e, in base all’azione scelta, seleziona `Attiva il pagamento automatico`{.action} oppure `Disattiva il pagamento automatico`{.action}, leggi le informazioni mostrate e infine conferma.

Ti ricordiamo che la disattivazione della funzionalità di rinnovo automatico non implica anche la disdetta del servizio, che resterà attivo fino alla data di scadenza. Per disattivare definitivamente un servizio alla data di scadenza, consulta il paragrafo “Gestisci i tuoi servizi dallo Spazio Cliente OVH” di [questa guida](https://docs.ovh.com/it/billing/gestire-servizi-ovh/#disdire-un-servizio-alla-data-di-scadenza){.external}.

![Gestione rinnovo automatico](images/manage-automatic-renewal-step7.png){.thumbnail} 

### Gestire i metodi di pagamento

Accedi allo [Spazio Cliente OVH](https://www.ovh.com/auth/?action=gotomanager){.external}, clicca sul tuo nome utente in alto a destra e seleziona `I tuoi metodi di pagamento`{.action}.

![Gestione rinnovo automatico](images/manage-automatic-renewal-step8.png){.thumbnail}

Visualizzi una tabella con tutti i metodi di pagamento OVH: da questa pagina è possibile gestire le modalità già inserite o aggiungerne di nuove.

Per ogni metodo di pagamento sono indicati:

- la tipologia (in base alla modalità aggiunta)
- una descrizione, per permetterti un’identificazione più immediata tra gli altri metodi di pagamento accettati
- l’indicazione se è definito o meno come modalità predefinita
- lo stato (che può variare in base al tipo di modalità scelto e al suo stato di attivazione)

![Gestione rinnovo automatico](images/manage-automatic-renewal-step9.png){.thumbnail}

Per aggiungere un nuovo metodo di pagamento, clicca su `Aggiungi un metodo di pagamento`{.action} e seleziona la tipologia che intendi utilizzare. Segui gli step fino al completamento dell’operazione e conferma.

![Gestione rinnovo automatico](images/manage-automatic-renewal-step10.png){.thumbnail}

Per eliminare un metodo di pagamento tramite lo Spazio Cliente OVH, è necessario disporre almeno di un altro metodo di pagamento valido.

## Per saperne di più

[Gestire i servizi OVH](https://docs.ovh.com/it/billing/gestire-servizi-ovh/){.external}

Contatta la nostra Community di utenti all’indirizzo <https://www.ovh.it/community/>.