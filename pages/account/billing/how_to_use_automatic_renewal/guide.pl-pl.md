---
title: 'Zarządzanie odnawianiem usług'
slug: przewodnik_dotyczacy_opcji_automatycznego_odnawiania_uslug_w_ovh
excerpt: 'Dowiedz się, jak zarządzać odnawianiem usług OVH w Panelu klienta'
legacy_guide_number: g1271
section: 'Pierwsze kroki'
order: 1
---

**Ostatnia aktualizacja z dnia 02-07-2019**

## Wprowadzenie

Po wykupieniu usług OVH możesz zarządzać ich odnawianiem w Panelu klienta. 


**Dowiedz się, jak zarządzać odnawianiem usług OVH w Panelu klienta.**

> [!primary]
>
> Niektóre części tego przewodnika mogą nie mieć zastosowania do Twojej sytuacji, która może być różna w zależności od tego, gdzie znajduje się siedziba Twojej firmy i pod jakie podlega ustawodawstwo. Jeśli masz wątpliwości, sprawdź zapisy w umowach OVH dostępnych w [Panelu klienta](https://www.ovh.com/auth/?action=gotomanager){.external}, sekcja `Moje usługi`{.action} > `Regulaminy`{.action}.
>

## Wymagania początkowe

- Dostęp do [Panelu klienta](https://www.ovh.com/auth/?action=gotomanager){.external}
- Posiadanie aktywnych usług OVH

## W praktyce

W ramach zarządzania odnawianiem usług możesz wykonać kilka operacji. Niektóre z nich mogą być wykonywane równocześnie. Przejdź do opisu operacji, którą chcesz przeprowadzić. 

- [Wyświetlenie statusu odnowienia usług](https://docs.ovh.com/pl/billing/przewodnik_dotyczacy_opcji_automatycznego_odnawiania_uslug_w_ovh/#wyswietlanie-statusu-odnowienia-uslug){.external}: umożliwia sprawdzenie, czy Twoje usługi są odnawiane automatycznie oraz sprawdzenie daty ich odnowienia lub wygaśnięcia.

- [Zarządzanie odnawianiem usług](https://docs.ovh.com/pl/billing/przewodnik_dotyczacy_opcji_automatycznego_odnawiania_uslug_w_ovh/#zarzadzanie-odnawianiem-uslug){.external}: umożliwia włączenie lub wyłączenie automatycznego odnowienia, zmianę częstotliwości płatności za usługę oraz odnowienie usługi przed upływem daty ważności.

- [Zarządzanie sposobami płatności](https://docs.ovh.com/pl/billing/przewodnik_dotyczacy_opcji_automatycznego_odnawiania_uslug_w_ovh/#zarzadzanie-sposobami-platnosci){.external}: umożliwia sprawdzenie, czy sposób płatności jest aktywny dla przyszłych odnowień, ale również, w przypadku takiej potrzeby, pozwala dodawać lub usuwać sposoby płatności.

### Wyświetlanie statusu odnowienia usług 

Zaloguj się do [Panelu klienta](https://www.ovh.com/auth/?action=gotomanager){.external}, kliknij nazwę powiązaną z Twoim identyfikatorem klienta na pasku menu w prawym górnym rogu, następnie kliknij `Moje usługi`{.action}.

![manageautomaticrenewal](images/manage-automatic-renewal-step1.png){.thumbnail}

Wyświetli się strona z tabelą wyszczególniającą Twoje usługi OVH. Możesz sprawdzić w tabeli datę odnowienia lub wygaśnięcia każdej usługi, jak również częstotliwość odnawiania.

Dane te wskazane są w kolumnach „Data odnowienia” i „Częstotliwość płatności”. Użyj opcji filtrowania, aby posortować wyniki wyszukiwania.

![manageautomaticrenewal](images/manage-automatic-renewal-step2.png){.thumbnail}

### Zarządzanie odnawianiem usług

Zaloguj się do [Panelu klienta](https://www.ovh.com/auth/?action=gotomanager){.external}, kliknij nazwę powiązaną z Twoim identyfikatorem klienta na pasku menu w prawym górnym rogu, następnie kliknij `Moje usługi`{.action}.

![manageautomaticrenewal](images/manage-automatic-renewal-step1.png){.thumbnail}

Wyświetli się strona z tabelą wyszczególniającą Twoje usługi OVH. Teraz, jeśli dana usługa na to pozwala, masz możliwość wykonania następujących działań:

|Możliwe działania|Opis |
|---|---|
|Zmiana częstotliwości płatności|Umożliwia zmianę częstotliwości odnawiania usług. W przypadku niektórych usług zmiana ta może być niedostępna lub niektóre rodzaje częstotliwości nie będą dostępne.|
|Płatność za usługę|Umożliwia odnowienie usługi przed przewidywaną datą automatycznego odnowienia.|
|Włączenie/Wyłączenie automatycznej płatności|Umożliwia włączenie lub wyłączenie automatycznego odnowienia usługi.|

Przejdź do opisu operacji, którą chcesz przeprowadzić.

![manageautomaticrenewal](images/manage-automatic-renewal-step3.png){.thumbnail}

#### Zmiana częstotliwości płatności

Operacja ta umożliwia zmianę częstotliwości płatności za automatycznie odnawianą usługę. Dostępne są 4 cykle płatności: miesięczny, kwartalny, raz na pół roku i raz w roku. W przypadku niektórych usług zmiana ta może być niedostępna lub niektóre cykle płatności nie będą dostępne.

Po kliknięciu trzech kropek po prawej stronie wybranej usługi kliknij `Zmień częstotliwość płatności`{.action}.

![manageautomaticrenewal](images/manage-automatic-renewal-step4.png){.thumbnail} 

W oknie, które się wyświetla wybierz z rozwijanego menu nowy cykl w kolumnie „Typ”, kliknij `Dalej`{.action}, a następnie `Zatwierdź`{.action}. Nowa częstotliwość płatności zostanie zastosowana przy kolejnym automatycznym odnowieniu Twojej usługi.

![manageautomaticrenewal](images/manage-automatic-renewal-step5.png){.thumbnail} 

#### Płatność za usługę

Umożliwia odnowienie usługi przed przewidywaną datą automatycznego odnowienia. W przypadku niektórych usług OVH operacja ta może nie być dostępna.

Po kliknięciu trzech kropek po prawej stronie wybranej usługi kliknij `Opłać usługę`{.action}. Jeśli chcesz przeprowadzić tę operację dla kilku usług, zaznacz odpowiednie usługi po lewej stronie tabeli, następnie kliknij przycisk `Opłać usługę`{.action} znajdujący się pod tabelą.

![manageautomaticrenewal](images/manage-automatic-renewal-step6.png){.thumbnail} 

Zostaniesz wówczas przekierowany do interfejsu, gdzie możesz odnowić usługę. Jeśli nie zostaniesz przekierowany automatycznie, możesz kliknąć link: <https://www.ovh.pl/cgi-bin/order/renew.cgi>. Postępuj zgodnie z kolejnymi wyświetlającymi się instrukcjami, aż do zakończenia operacji. 

#### Włączenie/Wyłączenie automatycznej płatności

Umożliwia włączenie lub wyłączenie automatycznego odnowienia usługi. Po kliknięciu trzech kropek po prawej stronie usługi kliknij `Włącz płatność automatyczną`{.action} lub `Wyłącz płatność automatyczną`{.action}. 

Następnie przeczytaj informacje, które się wyświetlają, po czym kliknij `Potwierdź`{.action}.

Pamiętaj, że wyłączenie automatycznego odnawiania usługi nie jest równoznaczne z rezygnacją z usługi. Usługa pozostanie aktywna do dnia jej wygaśnięcia. Jeśli podejmiesz jednak decyzję o ostatecznej rezygnacji z usługi w dniu jej wygaśnięcia i potrzebujesz więcej informacji na ten temat, skorzystaj z naszej dokumentacji [Zarządzanie usługami w interfejsie „Zarządzanie usługami”](https://docs.ovh.com/pl/billing/zarzadzanie-uslugami-ovh/){.external}. 

![manageautomaticrenewal](images/manage-automatic-renewal-step7.png){.thumbnail} 

### Zarządzanie sposobami płatności

Zaloguj się do [Panelu klienta](https://www.ovh.com/auth/?action=gotomanager){.external}, kliknij nazwę powiązaną z Twoim identyfikatorem klienta na pasku menu w prawym górnym rogu, następnie kliknij `Moje sposoby płatności`{.action}.

![manageautomaticrenewal](images/manage-automatic-renewal-step8.png){.thumbnail}

Wyświetli się strona z tabelą wyszczególniającą Twoje usługi OVH. Możesz zarządzać sposobami płatności, które dodałeś wcześniej, możesz również dodawać nowe sposoby płatności.

W przypadku każdego sposobu płatności wyszczególnionego w tabeli możesz sprawdzić:

- jego typ (taki, jak określiłeś);
- opis umożliwiający łatwiejsze odróżnienie od innych sposobów płatności;
- czy jest on aktualnie określony lub nie jako domyślny sposób płatności;
- jego status (może on zmieniać się w zależności od typu sposobu płatności oraz stanu jego aktywacji).

![manageautomaticrenewal](images/manage-automatic-renewal-step9.png){.thumbnail}

Aby dodać nowy sposób płatności, kliknij przycisk `Dodaj sposób płatności`{.action}, po czym wybierz jego typ. Następnie wykonuj kolejne kroki, aż do zatwierdzenia sposobu płatności.

![manageautomaticrenewal](images/manage-automatic-renewal-step10.png){.thumbnail}

Aby usunąć sposób płatności w Panelu klienta, musisz mieć co najmniej jeden inny ważny sposób płatności.

Aby usunąć wszystkie sposoby płatności, użyj API i wykonaj następujące kroki:
- uzyskaj identyfikator listy płatności: <https://api.ovh.com/console/#/me/payment/method#GET>;
- usuń sposób płatności, używając identyfikatora uzyskanego w poprzednim kroku: <https://api.ovh.com/console/#/me/payment/method/%7BpaymentMethodId%7D#DELETE>.

## Sprawdź również

Przyłącz się do społeczności naszych użytkowników na stronie <https://community.ovh.com/en/>.